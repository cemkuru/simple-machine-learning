Tarihi hezimet kaçtı!
Trabzonspor dün adını tarihe yazdıracağı bir maçı kaçırdı. İlk yarıda başka ikinci yarıda bambaşka bir Trabzonspor vardı dün sahada!
Maçın 80. dakikasında kaçan fırsatlarla beraber tarihi bir hezimete uğraması beklenen Lazio takımı Trabzonsporlu futbolcuların gerek beceriksizlikleri, gerekse lakayıtlıkları yüzünden 3-1 olan skor ne yazık ki 3-3'e geldi. Kaleci Onur 83 dakika mükemmel olan savunma ile birlikteki başarısını son 5 dakikada yaptığı son derece berbat çıkışla rakibin Trabzon'dan sevinerek İtalya'ya dönmesini sağladı.
Oysa biz 83. dakikaya kadar "Yazık Lazio'ya hezimet skoru hesapları yapıyorduk" derken bakın siz olanlara. Şimdi bu dakikaya kadar yazdığımız, çizdiğimiz tüm güzel methiyeleri bir anda soğuk duşa uğrayıp ne yazık ki yırtıp atmak zorunda kaldık. Olur mu? Siz bunca fırsatı cömertçe harcayın sonra gelin, olmayacak dakikalarda olmayacak golleri yiyip masadan karnınız tok kalkacakken aç ve sefil kalkın. Yazık…vallahi yazık . 

Postacı kapıyı bir kez çalar 
Esas taraftara yazık. Maç boyunca bir saniye durmadan takımlarını alkışlayıp İtalyan'lara sahayı dar ettiler. Fakat olmadı bu fırsat bir daha ele geçmez. Buna "Postacı kapıyı bir kez çalar" derler. İşte siz şimdi ne yaparsanız yapın. Yazık değil mi bu 3 puan bizi bu gruptan bir sonraki basamağa atlatırdı. Gönül isterdi ki bu maç 83'te bitseydi de biz deTrabzonspor'da her şeyin çok güzel olduğunu anlatabilseydik. Biliyorsunuz siz ne yaparsanız yapın maçın puanını atılan goller tayin ediyor. İşin zevki de burada.
Hele de böyle kritik ve tarihi maçlarda.
Bu moral umarım bizi Fenerbahçe maçında çöküntüye uğratmaz. Fakat bu maç Trabzonsporlulara oyunun 90 dakika olduğunun uyarısını yaptı, aman dikkat!