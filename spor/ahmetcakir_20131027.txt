Avrupa Fatİhİ’nİn 250. maçı
Avrupa Kupalarında ulaşabildiğimiz en yüksek nokta Galatasaray’ın 2000’de UEFA Kupası’nı kazanması olmuştu. Sarı Kırmızılıların 1989 yılının Avrupa Şampiyon Kulüpler Kupası’nda oynadığı yarı final de önemli bir başarıdır.

Fenerbahçe geçen sezon UEFA Avrupa Ligi’nde oynadığı yarı final ile önemli bir başarıya ulaşmıştı. Bunların dışında takımlarımızın hem Kupa 1’de (Avrupa Şampiyon Kulüpler Kupası-Şampiyonlar Ligi) hem de UEFA’da çeyrek final başarıları var.

Göztepe bu organizasyonun Fuar Şehirleri Kupası olarak anıldığı dönemde yarı final oynama başarısı göstermiştir. Göztepe’nin burada elediği takımlardan biri de Atletico Madrid idi ve 2-0’lık yenilginin rövanşında 3-0 kazanmayı başarmıştı.

Denizlispor 2003-2004 sezonunda Fran-sa’nın Lorient, Çek Cumhuriyeti’nin Sparta Prag ve Fransa’nın Olympique Lyon takımını eleyerek 4. tura yükselme başarısını gösterdi. Bu turda Porto’ya elenen Denizlispor beklenenin çok üzerinde bir başarı kazanmıştı.

2003-2004 sezonunda G.Birliği de muhteşem bir başarı yakaladı. UEFA Kupası’nın ilk turunda İngiltere’nin Blackburn Rovers takımını geçen G.Birliği, 2. turda Portekiz’in Sporting Lizbon takımını safdışı bıraktı. 3. turda İtalya’nın Parma takımını kupanın dışında bıraktı. 4. turda İspanya’nın Valencia takımıyla eşleşti. Ankara’daki ilk maç 1-0 kazanıldı, İspanya’daki rövanş maçının normal süresi 1-0 sona erdi. Uzatma dakikalarında yediği gole karşılık veremeyen Gençlerbirliği, 2-0’lık yenilgiyle kupaya bu turda veda etti. G.Birliği’nin bu turdaki rakibi Valencia UEFA kupasını kazanma başarısı gösterdi. Gençlerbirliği ise 2004 senesinde UEFA Kupası’nı kazanan Valencia’yı yenebilen tek takım oldu.

Zirvede UEFA Kupası var

2000 yılında kazanılan UEFA Kupası ve ardından Süper Kupa başarılarının ardından 2001-2002’de Şampiyonlar Ligi’nde çeyrek final oynamayı başaran Galatasaray bir sonraki sezonda da yine 2. tura yükselerek ülke puanımızın artması yönünde büyük katkıda bulunmuştur.

Şampiyonlar Ligi’nde ülkemizi temsil eden ilk takım olma onurunu yaşayan Galatasaray, burada tam 12 kez yer almayı başararak, bu alandaki rekortmen ekipler arasına girmiştir. İlk kez katılırken M.United gibi bir devi, 3-3 ve 0-0’la safdışı bırakan Cim Bom, Şampiyonlar Ligi formatının değişmesine yol açmıştır.

Cim Bom Avrupa Kupalarındaki en farklı galibiyetini UEFA Kupası’nda Maccabi Netanya karşısında 6-0 ile elde etmiştir (2009). Yine UEFA Kupası’nda 5-0’lık Levadia Tallinn ve Şampiyon Kulüpler Kupası’nda da Neuchatel Xamax karşısında aynı skorla farklı galibiyetlere ulaşmıştır. Sarı Kırmızılı takımın 4-0’lık Ferençvaroş, aynı sonuçla Avenir Beggen ve yine 5-1’lik Avenir Beggen, 4-1’lik Polonia Bytom galibiyetleri gibi parlak sonuçları vardır. 1997-98 sezonunda Galatasaray’ın iki maçta da İsviçre Şampiyonu FC Sion’u 4-1 yenerek elemiş olması, önemli başarılardan biridir. G.Saray böylece bu takım karşısında 35 yıl önce uğradığı 5-1’lik yenilginin de rövanşını almıştır.

1998-99 sezonunda Sarı Kırmızılı takım Devler Ligi’nde çeyrek finali kılpayı kaçırmıştır. Oynadığı maçlarda 8 puan toplayan Cim Bom, uzun süre grup lideri olarak kalmış, son maçında Athletic Bilbao’ya yenilerek çeyrek finale kalamamıştır. Aynı puanla Juventus o dönemdeki averaj uygulaması sayesinde gruptan çıkmıştır.

Avrupa Kupalarında bir Alman takımını eleyen ilk Türk takımı da Galatasaray olmuştur. Sarı Kırmızılı takım 1993-94 sezonunda Eintracht Frankfurt’u kupa dışında bırakmayı başarmıştır. Cim Bom en farklı yenilgiye ise 1972-73’te Bayern Münih karşısında 6-0 ile uğramıştır. Sarı Kırmızılı takımın 5-0’lık Milan ve Chelsea ile 5-1’lik Anderlecht yenilgileri vardır. 6-1’lik Real Madrid yenilgisi de bunlara eklenmiştir.

Tromsö faciası da unutulmaz

Galatasaray’ın Avrupa Kupalarındaki en büyük başarısızlığı 2005 yılında Norveç’in Tromsö ekibi karşısında elenilmesi olmuştur. İlk maçta balçık tarlası halindeki zeminde hakemin ‘isterseniz maçı oynatmayabiliriz’ açıklamasına karşın oynanıp 1-0 kaybedilmesi, rövanşta da daha ilk dakikalarda yardımcı hakemin ofsaytı kaçırması nedeniyle yenilen gole ancak maçın sonlarında karşılık verilebilmesi 1-1’le elenme durumunu ortaya çıkarmıştır.

Benzer nitelikteki bir kayıp da 2008-09 sezonunda Rumen Steaua Bükreş karşısında İstanbul’daki 2-2 beraberliğin ardından rövanşta 1-0 yenilerek elenilmesi olacaktır. Bu, Galatasaray’ın Şampiyonlar Ligi ön elemelerinde ilk kez elenmesi anlamına gelmektedir.

2008-2009 sezonunda deplasmanda Benfica karşısındaki 2-0’lık galibiyet, İstanbul’da Bordeaux önündeki 4-3’lük üstünlük uzun yıllar unutulmayacak nitelikteki karşılaşmalar olmuştur. Önceki yıllarda Real Madrid, Milan, Liverpool, PSG gibi devler karşısında unutulmaz maçlar kazanılmıştır.

Yakın zamandaki UEFA Avrupa Ligi maçlarında Ayrıca Panathinaikos karşısında hem deplasmanda hem içerde galibiyet, Şampiyonlar Ligi’nde Olimpiakos karşısındaki üstünlük gibi sonuçlar da bu dönemin tesellileri sayılabilecek niteliktedir.

Galatasaray Avrupa Kupalarında en çok maç oynayan Türk takımı olma özelliğini açık farkla korumaktadır. Sarı Kırmızılı takımın oynamış bulunduğu Kopenhag karşısında 250. maçına çıkarken ezeli rakiplerine epeyce büyük bir fark yapmıştır. Fenerbahçe’nin maç sayısı 190, Beşiktaş’ın ise 164’tür. Bu sayıda maç yapıp da galibiyet sayısı yenilgi sayısından üstün tek takım da Galatasaray’dır.

Kral Hakan’ın rekoru kırılmaz!

Sarı Kırmızılı takımın Avrupa Kupalarındaki gollerini atan futbolcular arasında rekoru Hakan Şükür elinde bulundurmaktadır. 37 gole ulaşmış bulunan Hakan Şükür’ü 16 golle Arif Erdem izlemektedir. Efsanevi golcü Metin Oktay 15 golle uzun yıllar rekortmen olarak kalmıştır.

Tabii Burak Yılmaz’ın 2012-14 sezonunda oynadığı 9 maçta attığı 8 golle oransal rekoru ele geçirdiğini de hemen söylemeliyiz. Burak Yılmaz sadece Metin Oktay’ın oransal rekorunu kırmakla kalmadı, uzun yıllar erişilmeyecek yeni bir rekorun sahibi oldu.

Sarı Kırmızılı takımda oynadıkları pek uzun sayılamayacak sürede önemli gol sayısına ulaşan üç yabancı futbolcu Harry Kewell, Shabani Nonda ve Milan Baros’tur. Bu oyuncuların attıkları gol sayısının çokluğunda Sarı Kırmızılı takımın o dönemde UEFA Kupası ön elemelerinde fazla maç oynamak zorunda kalışının ve bu rakiplerin de zayıflığı nedeniyle bol gollü galibiyetler almasının da payını görmezden gelmemek gerekir.

Avrupa Kupalarında en çok oynayan Türk futbolcusu Bülent Korkmaz’dır. Sarı Kırmızılı takımın unutulmaz kaptanının 101 maçlık rekoru, uzun yıllar kırılamayacak gibi görünmektedir.

G.Saray’ın Avrupa Kupalarında 5 ve daha çok gol atan futbolcuları şöyle sıralanıyor:

37 GOL:Hakan Şükür

16 GOL:Arif Erdem

15 GOL:Metin Oktay

13 GOL: Ümit Karan

12 GOL: Shabani Nonda, Milan Baros

11 GOL:Mario Jardel

10 GOL:Gökmen Özdenak, Gheorghe Hagi, Harry Kewell

8 GOL:Burak Yılmaz

7 GOL:Hasan Şaş

6 GOL:Uğur Köken, Tanju Çolak, Kubilay Türkyılmaz, Ümit Davala, Arda Turan

5 GOL: Adrian İlie, Okan Buruk, A.Kader Keita

Sabri 50. maçı bekliyor

Sarı Kırmızılı takımın kaptanı Sabri Sarıoğlu 50. Avrupa maçını bekliyor. Bu sezonun ilk 3 maçında şans bulamayan deneyimli oyuncu 49 maçta 4 de gol attı. G. Saraylı futbolcuların Avrupa Kupalarında oynama sayıları şöyle (25’in üzerinde olanlar):