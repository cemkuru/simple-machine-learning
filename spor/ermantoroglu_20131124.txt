İnandırıcı değil
13. dakika: Selçuk, Burak'ın attığı golden önce rakibine net faul yapıyor. Devamı gol oluyor.

15 ve 21. dakika: Dany'nin gördüğü iki sarı kart da doğru...

27. dakika: Eboue, ceza alanında penaltı istiyor. Pozisyon bana inandırıcı gelmedi.
Yalnız Eboue öyle bir hale geldi ki inandırıcı da olsa hakemler ona şüphe ile bakıyorlar.
Bunu da yaratan kendisi...

Kolunu uzattı

36. dakika: Cicinho'ya çalınan penaltı doğru... Kolunu topa uzatmayacaksın, çekeceksin.
Uzattığın zaman çarpma da olsa penaltıdır. 'Kolunu uzatman' demek 'top geçmesin' demektir.

Sivas'ın itirazı gereksiz

27 ve 39. dakika: Ümit'in gördüğü iki sarı kart da doğru... Burak'ın yerde kaldığı pozisyonda çıkan ikinci sarı karta itiraz ediyorlar ama rakip seni arkaya aldığında kontrol artık onda... O koşarken sen arkadan ona çarparsan bu fauldür ve hakem kasıt arar.
5 dakika sonra Umut maraton tarafında adamı piste attı, kesinlikle sarı kart gösterilmesi gerekir, hakem es geçti. Rakibine arkadan yaptığı hareketten dolayı sen 
Sivaslı oyuncuyu ikinci sarı karttan attın.

81. dakika: Aydın'ın yerde kaldığı pozisyonda penaltı yok

Otorite noksanlığı var

90. dakika: Drogba'ya çalınan penaltı kararı doğru. Top Drogba'nın sağ ayağındayken sol taraftan ayak uzanıyor, bu uzanan ayak önce topa değse tamam ama önce bacağa değiyorsa sonra topa değiyorsa bu bir penaltıdır. Yani karar doğru...
Penaltıyı yaptıran adamın penaltıyı atmaması lazım. Bir de Galatasaray da artık bu sorunların çözülmesi lazım. Bu iş fazla uzadı ve takıma zarar veriyor. Ben burada Mancini'nin otorite noksanlığını görüyorum.