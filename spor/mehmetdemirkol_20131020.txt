Sneijder kurtardı
Hollandalı yıldız geldiği günden bu yana en parlak performansını sergiledi. Attığı goller dışında hep 360 dereceyi görerek oynadı, akıllıca işler yapıp galibiyeti getirdi.
Mancini’nin Galatasaray’ını anlamak için tek bir sahne tek bir hamle yeterli. Durum 1-1
rakip 1 kişi eksik Karabük’te stoper sağ bekten bildiğimiz Uğur Uçar var ve Hakan Balta sakatlanıyor. Dakika da 78, bu sırada Mancini oyuna bir stoperi alıyordu santrfor değil. İyi ya da kötü demiyorum. Mancini’nin oyun anlayışını buradan anlayabilirsiniz diyorum. Sistemden taviz yok. Ne olursa olsun...

Zayıf tarafı gördü

Mancini dün maçın başından itibaren dengeli orta saha, savunma mesafesi sabit bir takım peşindeydi. Yurt dışından gelip ülkeyi bilmeyen teknik direktörlerde genelde şöyle bir durum oluyor; kafalarındaki oyun planını eldeki kadroyla eşleştiriyorlar ve eksikleri görüyorlar. Bunları
giderecek işlere girişiyorlar. Terim, Denizli gibi bu dünyayı bilenler ise (buna Daum, Lucescu gibi yabancıları da dahil edebiliriz) öncelikli olarak güçlü yönleri ön plana çıkarmak istiyorlar. Galatasaray’ın güçlü yönü Drogba, Sneijder, Umut, Burak, Selçuk’lu hücum hattı ama o güçlü tarafı değil zayıf tarafı görüyor ve hücumcularını savunmaya yardıma gönderiyor. Bundan taviz vermiyor. Dolayısıyla rakip 10 kişi, stoperde Uğur varken Umut’u ya da  Drogba’yı Uğur’un üstüne yollayıp uzun top oynayacağına Dany’yi oyuna alıp defans  güvenliğini sabit tutmaya çalışıyor. Yani Mancini güçlü tarafı değil zayıf tarafı görüyor. Lualua bencil olunca... Dün şanslı olduğu nokta; kendisini bu sistem içinde iyi hisseden Sneijder’in geldiğinden bu yana en parlak performansını sergilemeseydi. Attığı 2 gol dışında hep 360 dereceyi gören hep akıllı işler yapan adamdı. Mesela LuaLua bunu yapamadı. Karabük takımı
orta sahayı kolay geçmesine rağmen, Lualua hep kendine oynamayı tercih etti. Plansız doğaçlama oyunuyla Karabük akınlarını ezdi ve belki kendisi oyunundan çok memnundur ama her şeyi bozan adamdı. Sneijder ise tam tersi... Melo’nun ve Ceyhun’un hücuma
neredeyse hiç katılmadığı bir oyunda ayağına gelen her topu iyi kullanıp Mancini’yi kurtardı. Galatasaraylılar bu sene, belli ki futbolcular reaksiyon gösterdiğinde mutlu olacaklar. Yoksa
Terim’den alışık oldukları kulübe reaksiyonları pek gelmeyecek.

