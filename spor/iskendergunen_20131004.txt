Trabzon'da iki ayrı devre!
* Trabzonspor, gündüz ve gece gibi iki ayrı devre oynadı. Bunun nedenleri nedir? 
İlk yarı her şey Trabzonspor'un istediği biçimde geçti. Lazio oyunu rakip alanda oynamaya çalıştı ve Trabzonspor'u kendi alanından çıkartmamak için yaptığı presle top kayıplarına zorladı. İlk 10 dakikalık bölümde savunmadan çıkarken kaptırılan toplar Trabzonspor kalesi için tehlikeli oldu. Fakat Lazio kendi savunmasının dengesizliğini hesaba katmadı. İlk yarıda Trabzonspor'da savunmada Bosingwa ve Olcan öne çıkan oyunculardı.
Orta alanda Adrian kusursuz bir oyun ortaya koydu.
Attığı mükemmel golün dışında bugüne kadar görmediğimiz bir mücadele gücü sergiledi.
Henrique çoğu zaman tek başına kalmasına rağmen Lazio savunmasıyla adeta boğuştu. Malouda ise çok etkisizdi. 

KULÜBENİN FARKI! 
* Lazio karşısında galibiyetin kaçmasının ana nedeni nedir?
İkinci yarıda Lazio bütün riskleri alarak oyunu tamamen Trabzonspor sahasına yığdı. İkinci yarıda ilk yarıya göre olumsuz görüntülerin ortaya çıkmasındaki en önemli etken bir kez daha görüldü ki kulübe yetersizliği. Çünkü üst düzey karşılaşmalarda sahada görev verdiğiniz oyuncular istediğinizi vermediği zaman rakipler cezayı çok rahat kesiyorlar. Bu da futbolun gerçeği...

* * *
MAÇIN EN İYİ OYUNCUSU
Adrian teknik bir oyuncu olmasına rağmen bugün iyi de mücadele etti. Polonyalı iyi günündeydi. 

* * *
MAÇIN EN KÖTÜ OYUNCUSU
Trabzonspor'da önemli maçlarda çok şey beklenen Florent Malouda istenileni veremedi. 